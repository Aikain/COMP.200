Tässä työssä perehdyttiin useissa tutkimuksissa havattuihin mahdollisiin
virheitä kun toteutetaan infrastruktuuri koodina. Työssä tarkasteltiin
nimenomaan Ansiblen näkökulmasta havattuja virheitä ja esiteltiin ratkaisuja
niihin. Merkittävimmät virheet tulivat ilmi tietoturvahajuja toteuttaneista
tutkimuksista. Muut esitellyt virheet ovat lähtöisin Ansiblelle määritellyistä
huonoista käytännöistä.

Tietoturvahajuissa useita kertoja esiintyneitä virheitä olivat kovakoodatut
salaisuudet ja eheystarkistuksen puuttminen. Huonoissa käytönnöissä puolestaan
riittämätön modulaarisuus ja idempotenssin rikkominen. Kovakoodattuihin
salaisuuksiin ratkaisu löytyy Ansiblen holvi-toiminnallisuudesta.
Eheystarkistuksille puolestaan tuki löytyy suoraan moduuleihin
sisäänrakennettuna ja vaatii vain sen käyttämisen. Huonot käytännöt ovat
puolestaan ovat kiinni tehdyistä ratkaisuista. Asioita voidaan tehdä
usealla tavalla, joista tietyissä on ongelmia, joita tulisi välttää.

Tietoturvahajuja ja joitakin huonoja käytänteitä voidaan havaita
automaattisilla työkaluilla. Tietoturvahajuihin keskittyneissä
tutkimussa käytettiin tutkielmien yhteydessä tehtyjä työkaluja.
Kyseiset työkalut eivät kuitenkaan olleet yksinkertaisesti saatavilla,
joten tutkielmassa esiteltiin Will Thamesin luoma työkalu, joka on
nykyisin Ansiblen yhteisö tiimin jatkokehittämä työkalu ja yleisesti
tunnettu hyvänä ratkaisuna Ansiblen kanssa käytettäväksi.

Vaikka yleisesti IaC:ta pidetään hyvänä ratkaisuna infrastruktuurien
rakentamisessa, on hyvä huomioida, että keinot, joilla pystytään
tekemään pienellä vaivalla paljon asioita, mahdollistavat myös pienillä
virheillä suuren määrän virheitä. On hyvä tietää joistakin yleisimmistä
virheistä ja mahdollisista keinoista havaita niitä. Tänä päivänä keinoja
on monia erinlaisten ratkaisujen kehittyessä ja eri ympäristöjen rakentaessa
tukea yhä useammille työkaluille.